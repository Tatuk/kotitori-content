# Kuntoutuspalvelut
Palvelutuottajat sitoutuvat palvelutuotteissaan alla kuvattuihin yleisiin vaatimuksiin ja tuotekohtaisiin kuvauksiin.


## Yleiset vaatimukset

Tarjottavien palveluiden tulee täyttää erillisessä ”Yleiset vaatimukset palveluissa”-dokumentissa määritellyt kaikkia palveluita koskevat palveluntuottajan vastuisiin, henkilöstöön, palvelun laatutason seurantaan ja hinnoitteluun liittyvät vaatimukset.

Erityisesti on huomioitava, että ennen palvelun suorittamista palvelun sisällöstä ja suorittamisesta on sovittava selkeästi asiakkaan kanssa. Lisäksi palveluun tulee sisältyä palvelun tuottamiseen vaadittava välineistö ja laitteisto. Etukäteen sovittujen hintojen tulee sisältää kaikki asiakkaalle aiheutuvat kustannukset.

Asiakkaan kanssa suositellaan aina tehtäväksi kirjallinen sopimus palvelun toteutuksesta, sen sisällöstä, ajankohdasta ja hinnoittelusta.

## Kuntoutuspalvelut

Kuntoutuspalveluiden tavoitteena on asiakkaiden proaktiivinen kuntoutuminen, kotona selviytymisen tukeminen mahdollisimman pitkään ja raskaampien palvelutarpeiden syntymisen ennaltaehkäisy. Toiminnalla pyritään lyhentämään sairaala- ja laitoshoidon aikaa sekä ehkäisemään uusia sairaalahoitojaksoja. Asiakkaiden siirtymistä raskaampien palveluiden piiriin pyritään siirtämään myöhäisemmäksi. Kokonaiskustannukset pienenevät ja asiakkaiden elämänlaatu paranee. Kuntoutus on tavoitteellista ja suunniteltua toimintakykyä parantavaa tai ylläpitävää toimintaa.

Kuntoutuspalvelut ovat terveydenhuollon toimintaa, jonka toteutus tapahtuu joko lääkärin antamalla lähetteellä tai ilman sitä. Lääkärin määräämästä kuntoutuksesta voi saada Kelan-myöntämänä korvausta.

Palveluihin sisältyy tilannekartoitus ja tavoitteiden määrittäminen, palvelun suunnittelu ja tuottaminen, vaikuttavuuden seuranta sekä neuvonta ja ohjaus jatkosuunnitelmineen.

Palvelukohtaiset työntekijän kelpoisuusvaatimukset määräytyvät yleisten sosiaali- ja terveydenhuollon koulutusvaatimusten mukaisesti.

* **Kuntoisuuskartoitukset, kuntoisuusarviot:** fysioterapeutti, toimintaterapeutti
* **Kuntoisuuden ohjaus ja seuranta:** kuntohoitaja, lähihoitaja, sairaanhoitaja
* **Kuntosalit:** fysioterapeutti, liikunnanohjaaja
* **Terveysliikunta:** fysioterapeutti, kuntohoitaja, liikunnanohjaaja
* **Hieronta:** työntekijän tulee olla hierojan ammattitutkinnon suorittanut henkilö. Hänen tulee olla virallisesti rekisteröity ammatinharjoittaja, jolla on lupa koulutettu hieroja -ammattinimikkeen käyttöön.
* **Muistikuntoutus:** amk-tasoisen perustutkinnon jälkeen suoritettu muistikuntoutuksen täydennyskoulutus.
* **Afasiaan erikoistunut hoitaja:** amk-tasoisen perustutkinnon jälkeen suoritettu afasiaan liittyvä täydennyskoulutus.
* **Osteopaattiset hoidot:** hoitoa antavan työntekijän tulee olla ammattitutkinnon suorittanut henkilö. Hänen tulee olla virallisesti rekisteröity ammatinharjoittaja, jolla on lupa osteopaatti (AMK)- ammattinimikkeen käyttöön.
* **Fysioterapia:** työntekijän tulee olla laillistettu ammattihenkilö ja virallisesti rekisteröity ammatinharjoittaja, jolla on lupa fysioterapeutti (AMK)- nimikkeen käyttöön.
* **Toimintaterapia:** työntekijän tulee olla laillistettu ammattihenkilö ja virallisesti rekisteröity ammatinharjoittaja, jolla on lupa toimintaterapeutti- nimikkeen käyttöön.
