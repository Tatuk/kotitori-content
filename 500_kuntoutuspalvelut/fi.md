# Kuntoutuspalvelut

Kuntoutus on avuksi sairauden tai vamman vaikeuttaessa itsenäistä selviytymistä elämän eri vaiheissa. Kuntoutuksen tavoitteet ja kesto määritellään yksilöllisesti tarpeiden mukaan. Kuntoutuksen tavoitteena voi olla esimerkiksi fyysisen toimintakyvyn ylläpitäminen ja palauttaminen tai sopeutuminen elämään sairauden tai vamman kanssa. Kuntoutustoimenpiteitä on muun muassa kuntoutuspsykoterapia, kuntoutus - ja sopeutumisvalmennuskurssit eri sairausryhmille sekä erilaiset terapiat osana vaativaa lääkinnällistä kuntoutusta. Kelan myöntämää maksutonta kuntoutusta voi saada lääkärin toteamanaan, sairauden tai vamman aiheuttamaan kuntoutustarpeeseen. Kelan kuntoutusta toteuttaa kuntoutusyritykset, kuntoutuslaitokset, vammaisjärjestöt, oppilaitokset ja yksityiset terapeutit. Terapioita voidaan toteuttaa myös kotona tai muussa arjen ympäristössä. Kelan lisäksi kuntoutusta järjestää muun muassa julkinen terveydenhuolto, kunnan sosiaalipalvelut ja vammaisjärjestöt. (Lähde: Kela)
