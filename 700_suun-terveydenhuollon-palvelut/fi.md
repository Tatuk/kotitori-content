# Suun terveydenhuollon palvelut 
Palvelutuottajat sitoutuvat palvelutuotteissaan alla kuvattuihin yleisiin vaatimuksiin ja tuotekohtaisiin kuvauksiin.


## Yleiset vaatimukset

Tarjottavien palveluiden tulee täyttää erillisessä ”Yleiset vaatimukset palveluissa”-dokumentissa määritellyt kaikkia palveluita koskevat palveluntuottajan vastuisiin, henkilöstöön, palvelun laatutason seurantaan ja hinnoitteluun liittyvät vaatimukset.

Erityisesti on huomioitava, että ennen palvelun suorittamista palvelun sisällöstä ja suorittamisesta on sovittava selkeästi asiakkaan kanssa. Lisäksi palveluun tulee sisältyä palvelun tuottamiseen vaadittava välineistö ja laitteisto. Etukäteen sovittujen hintojen tulee sisältää kaikki asiakkaalle aiheutuvat kustannukset.

Asiakkaan kanssa suositellaan aina tehtäväksi kirjallinen sopimus palvelun toteutuksesta, sen sisällöstä, ajankohdasta ja hinnoittelusta.

## Suun terveydenhuollon palvelut

Palvelun tavoitteena on tuoda suun terveydenhuollon palvelut kotiin, erityisesti niissä tilanteissa, jolloin henkilön lähteminen suun terveydenhuollon toimipisteeseen on vaikeaa tai mahdotonta.

Palvelun aloittaminen edellyttää asiakkaan tekemää tilausta. Tilauksessa määritellään tarkasti asiakkaan toivomat ja tarvitsemat kotona suoritettavat suun terveydenhuollon palvelut ja niiden toteuttamisen aikataulu ja kesto. Etukäteen sovittujen hintojen tulee sisältää kaikki asiakkaalle aiheutuvat kustannukset. Mahdolliset lisäveloitukset, kuten palveluun sisältyvät lisävälineet tai lauantain, sunnuntain ja juhlapyhien osalta perittävä korkeampi hinta, tulee ilmoittaa ja sopia erikseen selkeästi ennen palvelun suorittamista.

Kotona toteutettava suun terveydenhuolto on terveydenhuoltolainsäädännön alaista toimintaa. Palvelun voi tuottaa Suomessa laillistettu hammaslääkäri tai Suomessa laillistettu suuhygienisti, jolla on ylempi hammashoitajan tutkinto, tai hammashuoltajan, suuhygienistin tai suuhygienistin (AMK) tutkinto.

Palvelun hinnoittelu tulee olla selkeä ja asiakkaalle ymmärrettävässä muodossa. Hinnat tulee ilmoittaa etukäteen. Jos palvelun toteutuksen aikana ilmenee poikkeavaa sovitusta ja olisi tarpeen muuttaa alkuperäistä suunnitelmaa, tulee asiasta neuvotella ensin asiakkaan kanssa ja kertoa vaihtoehdoista. Sovitun palvelutoteutuksen muuttaminen on mahdollista vain yhteisellä sopimuksella.
