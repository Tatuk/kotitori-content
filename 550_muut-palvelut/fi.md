# Muut palvelut
Palvelutuottajat sitoutuvat palvelutuotteissaan alla kuvattuihin yleisiin vaatimuksiin ja tuotekohtaisiin kuvauksiin.


## Yleiset vaatimukset

Tarjottavien palveluiden tulee täyttää erillisessä ”Yleiset vaatimukset palveluissa”-dokumentissa määritellyt kaikkia palveluita koskevat palveluntuottajan vastuisiin, henkilöstöön, palvelun laatutason seurantaan ja hinnoitteluun liittyvät vaatimukset.

Erityisesti on huomioitava, että ennen palvelun suorittamista palvelun sisällöstä ja suorittamisesta on sovittava selkeästi asiakkaan kanssa. Lisäksi palveluun tulee sisältyä palvelun tuottamiseen vaadittava välineistö ja laitteisto. Etukäteen sovittujen hintojen tulee sisältää kaikki asiakkaalle aiheutuvat kustannukset.

Asiakkaan kanssa suositellaan aina tehtäväksi kirjallinen sopimus palvelun toteutuksesta, sen sisällöstä, ajankohdasta ja hinnoittelusta.

## Muut palvelut

Muut palvelut sisältävät mm.:

* Lakineuvonta
* Koulutus
* Edunvalvonta
* Viittomakielen osaaja

Palvelutuottajan tulee ilmoittaa selvästi, mihin osaamispohjaan nojautuen palvelu tuotetaan. Esimerkiksi onko lakineuvontaa antava henkilö lakimies vai jonkun muun koulutuksen saanut henkilö, onko edunvalvontaa opastavan henkilön koulutustausta sosiaalityöntekijä, sosiaaliohjaaja, lakimies vai joku muu ja mikä se on.

Viittomakielen osaajan tulee olla viittomakielen tutkinnon suorittanut henkilö. Mikäli koulutusvaatimus ei täyty, tulee asia ilmasta selvästi palvelujen tuotekuvauksessa.

Palveluiden hinnoitteluperusteena on palvelun tuottamiseen käytetty aika.
