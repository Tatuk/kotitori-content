# Henkilökohtaisen hyvinvoinnin palvelut
Palvelutuottajat sitoutuvat palvelutuotteissaan alla kuvattuihin yleisiin vaatimuksiin ja tuotekohtaisiin kuvauksiin.


## Yleiset vaatimukset

Tarjottavien palveluiden tulee täyttää erillisessä ”Yleiset vaatimukset palveluissa”-dokumentissa määritellyt kaikkia palveluita koskevat palveluntuottajan vastuisiin, henkilöstöön, palvelun laatutason seurantaan ja hinnoitteluun liittyvät vaatimukset.

Erityisesti on huomioitava, että ennen palvelun suorittamista palvelun sisällöstä ja suorittamisesta on sovittava selkeästi asiakkaan kanssa. Lisäksi palveluun tulee sisältyä palvelun tuottamiseen vaadittava välineistö ja laitteisto. Etukäteen sovittujen hintojen tulee sisältää kaikki asiakkaalle aiheutuvat kustannukset.

Asiakkaan kanssa suositellaan aina tehtäväksi kirjallinen sopimus palvelun toteutuksesta, sen sisällöstä, ajankohdasta ja hinnoittelusta.

## Henkilökohtaiseen hyvinvointiin liittyvät palvelut

Henkilökohtaiseen hyvinvointiin liittyvien palveluiden tavoitteena on tukea asiakkaiden kokonaisvaltaista hyvinvointia.

Asiakas tilaa tarvitsemansa palvelun palveluntuottajalta joko suoraan tai mahdollisen tarvekartoituskäynnin jälkeen, jonka perusteella asiakkaalle tehdään tarjous hänen tilansa/tilanteensa perusteella.

Palveluiden hinnoitteluperusteena on palvelun tuottamiseen käytetty aika.

## Palvelukohtaiset työntekijän kelpoisuusvaatimukset:

* **Kauneudenhoito** Palveluntuottajalla tulee olla soveltuva koulutus, erityisesti kosmetologin kohdalla.
* **Ravitsemusterapia** Ravitsemusneuvontaa antavan työntekijän tulee olla laillistettu ammattihenkilö ja virallisesti rekisteröity ammatinharjoittaja, jolla on lupa ravitsemusterapeutti- nimikkeen käyttöön.
* **Jalkojen hoito / jalkaterapia (nimikesuojatun ammattihenkilön tuottama hoito)** Hoitoa antavan työntekijän tulee olla ammattitutkinnon suorittanut henkilö. Hänen tulee olla virallisesti rekisteröity ammatinharjoittaja, jolla on lupa jalkojenhoitaja ja/tai jalkaterapeutti (AMK) -ammattinimikkeen käyttöön. Hoitoa antavalla työntekijällä tulee olla vaadittavan tasoinen osaaminen vaativien jalkaongelmien hoitoon.
* **Muu jalkahoito** Hoitoa antavalla työntekijällä tulee olla vaadittavan tasoinen ammatillinen koulutus ja osaaminen.
* **Ompelu ja vaatteiden korjaus** Palveluntuottajan ei edellytetä olevan ammattikoulutuksen saanut henkilö. Palveluntuottajalta edellytetään soveltuvuutta palveluammattiin, hyvät vuorovaikutustaidot ja kykyä ja joustavuutta työskennellä asiakkaan kanssa.
* **Kotiparturi, kotikampaaja** Palveluntuottajalla tulee olla soveltuva koulutus.
* **Ystäväpalvelu** Palveluntuottajalta edellytetään soveltuvuutta palveluammattiin, hyvät vuorovaikutustaidot ja kykyä ja joustavuutta työskennellä asiakkaan kanssa.
* **Vapaaehtoistoiminta** Palveluntuottajalta edellytetään soveltuvuutta palveluammattiin, hyvät vuorovaikutustaidot ja kykyä ja joustavuutta työskennellä asiakkaan kanssa.
* **Yhdistystoiminta** Palveluntuottajalta edellytetään soveltuvuutta palveluammattiin, hyvät vuorovaikutustaidot ja kykyä ja joustavuutta työskennellä asiakkaan kanssa.
* **Kirjastopalvelut kotiin** Palveluntuottajalta edellytetään soveltuvuutta palveluammattiin, hyvät vuorovaikutustaidot ja kykyä ja joustavuutta työskennellä asiakkaan kanssa.
* **Muut kolmannen sektorin palvelut** Palveluntuottajalta edellytetään soveltuvuutta palveluammattiin, hyvät vuorovaikutustaidot ja kykyä ja joustavuutta työskennellä asiakkaan kanssa.
* **Virkistysmatkat** Palveluntuottajalta edellytetään soveltuvuutta palveluammattiin, hyvät vuorovaikutustaidot ja kykyä ja joustavuutta työskennellä asiakkaan kanssa.
