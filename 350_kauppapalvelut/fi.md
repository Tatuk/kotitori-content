# Kauppapalvelut
Palvelutuottajat sitoutuvat palvelutuotteissaan alla kuvattuihin yleisiin vaatimuksiin ja tuotekohtaisiin kuvauksiin.


## Yleiset vaatimukset

Tarjottavien palveluiden tulee täyttää erillisessä ”Yleiset vaatimukset palveluissa”-dokumentissa määritellyt kaikkia palveluita koskevat palveluntuottajan vastuisiin, henkilöstöön, palvelun laatutason seurantaan ja hinnoitteluun liittyvät vaatimukset.

Erityisesti on huomioitava, että ennen palvelun suorittamista palvelun sisällöstä ja suorittamisesta on sovittava selkeästi asiakkaan kanssa. Lisäksi palveluun tulee sisältyä palvelun tuottamiseen vaadittava välineistö ja laitteisto. Etukäteen sovittujen hintojen tulee sisältää kaikki asiakkaalle aiheutuvat kustannukset.

Asiakkaan kanssa suositellaan aina tehtäväksi kirjallinen sopimus palvelun toteutuksesta, sen sisällöstä, ajankohdasta ja hinnoittelusta.

## Kauppapalvelu

Asiakkaille tarjottavan kauppapalvelun tavoitteena on taata asiakkaan tarpeet täyttävä, monipuolinen ruoka- ja päivittäistarvikkeiden valikoima, kilpailukykyiset hinnat sekä tilaamisen ja toimituksen helppous, joustavuus ja nopeus.

Kauppapalvelu sisältää kauppatarvikkeiden tilausten vastaanoton, tavaroiden keräilyn ja kuljetuksen asiakkaille tarvittaessa kaappiin, jääkaappiin tai pakastimeen. Yksi toimitus sisältää asiakkaan ja palveluntuottajan välillä tehdyn sopimuksen mukaiset tuotteet, keräilyn ja kuljetuksen.

Asiakas tulee voida jättää ostostilaukset puhelimitse ja kirjallisena, sekä esim. sähköpostin tai internetin välityksellä.

Pääsääntöisesti palveluntuottaja perii maksut ruokaostosten toimittamisen yhteydessä tai asiakkaan niin halutessa laskuttaa ne myöhemmin. Ostosten hinnan perimisen yhteydessä asiakkaalle annetaan eritelty selvitys ostoksista ja niiden hinnasta.

Palveluntuottajan tulee ottaa huomioon tuotteita toimitukseen valitessaan, että niiden käyttöikä on asiakkaalle sopiva huomioiden tavaroiden toimitustiheyden. Ostokset laitetaan tarvittaessa asiakkaan jääkaappiin/pakastimeen/kuiva-ainekaappiin.

Palveluntuottajalla on käytössään asianmukainen kuljetuskalusto. Erityisesti on huomioitava elintarvikkeiden asianmukainen kuljetustapa ja kylmäkuljetus. (Elintarvikelaki 23/2006, 13-15 §).

Palvelun aloittaminen edellyttää kirjallisen sopimuksen tekemistä asiakkaan kanssa, jossa määritellään tarkemmin kauppapalveluun sisältyvät asiat. Erityistä tarkkuutta edellytetään sovittaessa ruokatoimitusten maksamisesta ja maksujen aikataulusta.

Palvelun hinnoitteluperusteena on yksi toimituskerta (tilaus, keräily ja kuljetus). Asiakkaan tilaamat tuotteet eivät sisälly hintaan, niistä asiakas maksaa tilaustensa mukaisesti.


